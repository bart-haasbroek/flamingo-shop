---
title: Leuke flamingo weetjes
intro: Wist jij al deze dingen over de flamingo?
author: Bart
img: ./images/creative.jpg
---

## Waar komt de naam flamingo vandaan

Het woord flamingo is afgeleid van het Latijnse woord ‘flammans’ dat ‘vlammend’ betekent. De roze kleur danken flamingo’s aan de natuurlijke kleurstoffen in hun voedsel. Hoe roze een flamingo kleurt, verschilt per soort

## Niemand weet eigenlijk waarom flamingo's op een poot staan.

Het is bekent dat de flamingo vaak op een poot staat.
Zoals gezegd in dit artikel zijn er verschillende theorieen over waarom dat is. Maar dit zijn slechts vermoedens en niemand weet eigenlijk helemaal zeker waarom ze op een poot staan.

## Flamingo's zijn ook in Nederland in het wild te zien zijn!

In de wintermaanden kun je de flamingo’s spotten. De laatste jaren van november tot eind maart. Steeds vaker dwalen ze na de broedtijd (na juli) ook rond door het land. Ze trekken vanuit het Zwillbrocker Venn, een natuurgebied in Duitsland, naar Nederland. De flamingo broedt hier niet en vertrekt daarom in april weer terug naar Duitsland, terug naar zijn broedplaats.

## Verschillende soorten flamingo's

Omdat de flamingo’s die hier zitten, kruisingen zijn tussen verschillende flamingosoorten, spreken we over hybride flamingo’s. Het gaat hier om kruisingen tussen Chileense, Cubaanse en Europese flamingo’s. Flamingo’s zijn sociale dieren en leven in grote groepen.

## Een flamingo kan alleen eten als hij op zijn kop hangt!

De opvallende snavel van de flamingo is een waar kunstwerkje, die zelfs ingenieurs inspiratie heeft gegeven bij het ontwerpen van turbines. Door de houding die de flamingo aanneemt tijdens het eten, raakt de bovenste snavelhelft als eerste het water. Eenmaal in het water, fungeert de tong als een soort pomp, waarmee het water de snavel in wordt gezogen. De snavel filtert vervolgens met behulp van lamellen het water en haalt hier alle smakelijke hapjes uit, zoals kleine geleedpotigen en algen.

## De oudste flamingo ooit 83 jaar is geworden!

In 2014 overleed de oudste, bekende flamingo, genaamd Greater, in de dierentuin van Adelaide (Australië) op een leeftijd van maar liefst 83 jaar! Toen Greater stierf liet hij zijn maatje Chile achter, die in 2018 overleed terwijl ze ergens in de 60 was.

## De familie van de flamingo is dagelijks te zien.

Uit onderzoek uit 2008 blijkt namelijk dat flamingo’s en duiven verre familie zijn. Naast duiven bleek het dna ook veel overeenkomsten te hebben met de fuut.
